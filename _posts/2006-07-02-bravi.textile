--- 
layout: post
title: Bravi!
tags: 
- puglia
- vendola
- coppiedifatto
- pacs

---
p. Capita certe volte che i politici facciano qualcosa di buono, è raro, ma accade. Può capitare anche che questo qualcosa avvenga nella propria terra d'origine, tanto amata, che non si cambierebbe con alcunché, facendo scattare un campanilismo esasperato.


p. Veniamo ai fatti. Ieri, il Consiglio Regionale pugliese ha approvato <a href="http://www.repubblica.it/2006/06/sezioni/politica/legge-unioni-gay/legge-pacs-puglia/legge-pacs-puglia.html" title="Articolo di Repubblica.it sull'approvazione del disegno di legge">un disegno di legge</a> in materia di politiche sociali (quelle che gli sicari della lingua di Dante chiamano sinteticamente _welfare_) che in sostanza apre l'accesso ad una serie di diritti alle _coppie di fatto_.


p. Il disegno, infatti, consente alle persone legate da _vincoli solidaristici, e che vivono insieme_ di poter accedere ad una serie di servizi che prima erano riservati alle coppie sposate. Non si è dunque tolto qualcosa alle coppie tradizionali, ma lo si è solo dato a qualche persona in più. Persone, che per vari motivi non volevano o non potevano sposarsi, potranno finalmente ritornare ad essere cittadini di _serie A_, potranno vedere un po' di rispetto per il loro sentimento.


p. Ovviamente, non sono mancate le proteste dell'opposizione di centro-destra, che si è fatta paladina del falso moralismo, additando a questa legge la distruzione della famiglia come intesa dalla Costituzione. E' curioso che tiri in ballo la nostra Carta chi era intenzionato a distruggerla...


p. L'apice del moralismo becero e populista, tuttavia, si tocca quando questi signori del centro-destra pugliese dicono che questo disegno è _un atto gravissimo_, perché equipara la famiglia alle unioni civili di eterosessuali e persino gay. Oh, mon dieu! Gay! G-A-Y! Queste persone devono essere uscite da qualche libro dell'ottocento...


p. Mi piacerebbe chiedere ad uno di loro cosa dovrebbero fare due persone che si vogliono bene, a prescindere dal loro orientamento sessuale. Immagino già la risposta: _il matrimonio_.


p. Sono queste le cose che mi fanno rendere conto di quanto siano miopi alcuni politici. Supponiamo per un istante, per non fare scandalo nelle menti dei benpensanti, che i gay non esistano; viviamo in un'era di precariato, ci sono persone che lavorano con contratti a progetto giornalieri, persone che non sanno come arrivare a fine mese e si ha il coraggio di parlare di matrimonio?


p. Eh no, ci deve essere proprio qualcosa che non va nella testa della stragrande maggioranza dei politici. Troppo distacco della realtà, sembrano malati di una sorta di autismo collettivo, che li porta a vivere in una chiusura del reale, un minimondo riservato solo a loro.


p. A volte ci sono le eccezioni, rare, ma ci sono. Viva la Puglia!