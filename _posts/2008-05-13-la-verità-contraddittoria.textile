--- 
layout: post
title: "La verit\xC3\xA0 contraddittoria"
tags: 
- schifani
- travaglio

---
p. Del caso Travaglio-Schifani si è già detto tanto; dal mio punto di vista, sarebbe più corretto chiamarlo _caso Schifani_, poiché la questione scottante riguarda i suoi rapporti con persone condannate per mafia o per concorso esterno in associazione mafiosa (meglio esser precisi) e non il fatto che Marco Travaglio lo dica.


p. Gli _intelligentissimi tromboni_ che si ergono a difesa del povero Schifani usano fondamentalmente 3 generi di argomentazioni per esprimere il proprio sdegno bipartisan:


# quello di Travaglio è un attacco politico per minare il dialogo tra maggioranza e opposizione;# quella di Travaglio è una condotta giornalisticamente scorretta per l'assenza di contraddittorio durante le sue dichiarazioni;# i fatti raccontati da Travaglio risalgono alla fine degli anni 70, mentre Vadalà e D'Agostino sono stati incriminati e processati circa 20 anni dopo.


p. Cerchiamo di fare un po' di chiarezza ed analizziamo queste argomentazioni. Ad esempio, supponiamo che la prima sia vera e chiediamoci a chi gioverebbe la rottura del dialogo tra le forze politiche. A Travaglio? Ne dubito. Ci dovrebbe essere, dunque, un mandante, una persona o una lobby che abbia spinto Travaglio a fare quelle dichiarazioni. Se così fosse, ci sarebbe qualche giornale e/o qualche media che si spenderebbe in difesa del giornalista, ma così non è. 


p. Per questi motivi, la prima argomentazione sembra piuttosto inverosimile. Passiamo alla seconda. Si contesta a Travaglio il fatto che, durante le sue dichiarazioni, non ci fosse una parte pro-Schifani che potesse garantire il contraddittorio. Anche in questo caso, l'argomentazione è piuttosto debole: come stiamo notando in questi giorni, Schifani non ha bisogno di alcun contraddittorio per difendersi, la maggioranza dei politici ha fatto quadrato attorno a lui e lo difende.


p. I toni usati da Travaglio, inoltre, non erano per nulla quelli di un attacco; il giornalista NON HA DETTO "Schifani è un mafioso come i suoi ex-soci in affari", ma solo che sarebbe stato opportuno che il neopresidente del Senato spiegasse agli elettori queste frequentazioni, cosa che non è stata mai fatta.


p. La lamentata assenza di contraddittorio, inoltre, non è per niente scandalosa, è normalissimo che una persona faccia delle dichiarazioni in TV ed altri gli rispondano successivamente; Schifani, anzi, è stato favorito dal modo in cui sono andate le cose, poiché in questo modo ha avuto modo di riflettere attentamente sulla sua replica e non rispondere a caldo, che è cosa ben diversa. 


p. Si dice che nei telegiornali italiani il contraddittorio sia garantito, tuttavia, stando alla seconda argomentazione, la cosa non sarebbe vera; i politici, infatti, non hanno l'opportunità di poter rispondere in tempo reale alle dichiarazioni, ciò che ci viene propinato è solo un minestrone di dichiarazioni slegate le une dalle altre, senza alcuna possibilità di replica. Dove sarebbe qui il contraddittorio?


p. L'ultima argomentazione, poi, è la più incredibile, poiché va contro ogni logica. Secondo i _succitati tromboni_, Travaglio sarebbe scorretto e diffamatorio poiché Vadalà e D'Agostino sono stati condannati ben 20 anni dopo aver intrattenuto rapporti con Schifani. I _succitati tromboni_ dovrebbero rendersi conto che una persona viene processata e giudicata per le azioni che ha commesso nel suo passato. Inoltre, il Vadalà occupava un ruolo decisionale ed è giusto ritenere che quello sia un posto che raggiunto attraverso una certa gavetta all'interno dell'organizzazione mafiosa e non da un giorno all'altro.


p. E' perfettamente logico, dunque, supporre che il Vadalà ed il D'Agostino avessero a che fare con la mafia anche verso la fine degli anni 70 ed è ovvio anche che Schifani potesse non esserne a conoscenza; nessuno lo accusa di aver coscientemente intrattenuto rapporti con persone in odor di mafia, tuttavia è così difficile per il neopresidente del Senato ammetterlo pubblicamente e spiegarlo agli elettori?