--- 
layout: post
title: Tre quarti e tre quarti
tags: 
- fontamara
- silone
- "quantit\xC3\xA0"
- "qualit\xC3\xA0"

---
p. "Tre quarti e tre quarti" era uno dei tanti inganni che i signorotti della Marsica perpetrarono ai danni dei _cafoni_ di "Fontamara":http://it.wikipedia.org/wiki/Fontamara, il celebre romanzo di "Ignazio Silone":http://it.wikipedia.org/wiki/Ignazio_Silone. Il potente di turno aveva bisogno di più acqua per i suoi campi, così decise di modificare il corso del fiumiciattolo che i _cafoni_ utilizzavano per irrigare i loro appezzamenti, provocandone l'insorgimento.


p. A sistemare la questione arrivò il segretario comunale, che propose un accordo vantaggioso per tutti: tre quarti dell'acqua (*più della metà*) sarebbe stata per i contadini fontamaresi e tre quarti per il rispettabilissimo don Carlo Magna.


p. I contadini tornarono al loro lavoro contenti e soddisfatti dell'accordo trovato, visto che avevano ottenuto *più della metà* dell'acqua, salvo poi rendersi conto che di acqua ne arrivasse pochissima.


p. In questo aneddoto è concentrato il malcostume italiano, malcostume che possediamo ormai quasi geneticamente e che resiste spudoratamente al tempo, senza bisogno di alcun lifting. Fontamara è stato scritto circa 70 anni fa, era il 1930, ma i comportamenti descritti si ripetono pari pari anche oggi, con scenari differenti.


p. Il potere cerca di ottenere altro potere con la prevaricazione e l'inganno, i cittadini si ribellano e l'imbonitore del momento li convince della bontà/necessità della scelta attraverso la *quantità*. Ai _cafoni_ fontamaresi era bastato sapere che tre quarti è più della metà per accettare; a noi, invece, basta sentire dei milioni di euro sprecati in intercettazioni telefoniche, delle decine di nazioni civili che hanno delle forme di protezione per le alte cariche dello stato e via dicendo.  Poco importa il perché di questi numeri, poco importa se servono solo ed esclusivamente a coprire le malefatte dei politici italiani.


p. La quantità ha il privilegio sulla qualità.