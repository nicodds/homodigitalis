--- 
layout: post
title: Prevede tutto!
tags: 
- mills
- alfano
- lodo
- ghedini
- milano

---
<p><cite>"E' andata esattamente come previsto, Milano non applica le norme approvate dal Parlamento che consente al presidente del Consiglio di curare gli interessi del Paese. Loro lo vogliono al processo e non interessano loro né i rifiuti di Napoli né Alitalia", ha commentato Nicolò Ghedini, difensore di Berlusconi e parlamentare del Pdl. Secondo l'avvocato, la decisione dei giudici crea un "problema processuale straordinario e irrisolvibile"</cite> (da <a href="http://www.repubblica.it/2008/09/sezioni/politica/giustizia-12/caso-mills-alla-consulta/caso-mills-alla-consulta.html">Repubblica.it</a>).</p>





p. La posizione del premier è stata stralciata dal processo? <b>SI</b>. Stanno processando Berlusconi? <b>NO</b>. Dunque, quale norma, secondo l'On. Avv. Ghedini, sarebbe non applicata dal Tribunale di Milano?


p. Il tribunale di Milano, come previsto dalla legge, ha chiesto il parere della <a href="http://it.wikipedia.org/wiki/Corte_costituzionale_della_Repubblica_italiana">Corte Costituzionale</a> circa la legittimità costituzionale del cosiddetto <a href="http://it.wikipedia.org/wiki/Lodo_Alfano#Il_lodo_Alfano">lodo Alfano</a> e in ciò non è presente alcun <i>fumus persecutionis</i>, poiché l'atto è pienamente legittimo: il tribunale ha accolto le osservazioni del pubblico ministero ritenendole ragionevoli e, non potendo per legge pronunciarsi, ha chiesto l'intervento dell'organo competente e nel frattempo ha stralciato la posizione del premier, in ottemperanza a quanto previsto dal lodo Alfano.


p. Sarà una questione di valori differenti, ma io preferisco avere un presidente del consiglio che alla prova dei fatti si dimostra pulito e non uno che è pulito per legge, perché non è possibile provare il contrario.


p. Comunque sia, visto che il buon On. Avv. Ghedini prevede tutto, sarebbe opportuno avere lumi da lui circa le future estrazioni del lotto.