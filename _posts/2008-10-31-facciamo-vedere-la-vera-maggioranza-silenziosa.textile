--- 
layout: post
title: Facciamo vedere la vera maggioranza silenziosa
tags: 
- gelmini
- scuola

---
p. I politici devono dir qualcosa e non sempre questo qualcosa è vero. I nostri, in special modo, si producono in dichiarazioni improbabili e suffragate esclusivamente dal vuoto che costituiscono.


p. L'ultima è quella della cossiddetta "Maggioranza Silenziosa", che secondo i nostri pseudo-rappresentanti di governo sarebbe la moltitudine di ragazzi violentata dai facinorosi che protestano ed alla quale viene negato il diritto allo studio.


p. Criticare questa affermazione è come sparare sulla Croce Rossa, per due semplicissimi motivi. Primo, chiunque, quando viene privato di qualche diritto, si mette a protestare, dire il contrario significa mentire. Così, se a qualcuno venisse negato il diritto allo studio si metterebbe a protestare (in questo modo, la maggioranza diverrebbe rumorosa) e l'informazione non perderebbe l'occasione per mostrare che il governo aveva ragione. In secondo luogo, chi vuole negare il diritto allo studio è proprio questo governo che, dicendo di voler eliminare privilegi, sprechi, baroni e storture del mondo universitario, colpisce con un cieco colpo di scure tutto il mondo della scuola e della ricerca.


p. Avere un'opinione è una cosa normalissima; nei paragrafi precedenti io ho espresso la mia e sono sicurissimo che ci sarà qualcuno che approverà, altri che disapproveranno, altri che approveranno in parte ed altri che disapproveranno in parte. Avere un'opinione non è un qualcosa di destra o di sinistra, significa soltanto pensare, riflettere, valutare e giudicare. Magari si riflette ad alta voce, si esprime la propria opinione; magari invece si pensa e non si esprime la propria opinione, ma comunque sia si valutano i fatti.


p. Per questo motivo, sono convinto che la vera maggioranza silenziosa sia quella delle persone che hanno un'opinione, ma per un motivo o per un altro non la esprimono. Oserò di più: a mio avviso, c'è un popolo di mamme, di padri, di ragazzi, di nonni che sono contrari all'uccisione della scuola, ma non esprimono la loro opinione o la esprimono in maniera poco evidente.


p. Ora, chiedo un piccolo sforzo, piccolo perché non pretendo che si scenda in piazza, ma sarebbe bello se tutti facessimo sentire la nostra opinione. Come? <b>Esponiamo tutti un cartello con scritto "<i>NO GELMINI</i>"</b>!


p. Può essere un cartello qualsiasi:* un foglio A4 stampato ed esposto sul cruscotto della macchina,* lo stesso foglio attaccato al vetro di una finestra,* un piccolo striscione appeso al balcone


p. e così via. L'importante è che questa scritta sia visibile e mostri a tutti la propria opinione. Qui potete trovare <a href="http://homodigitalis.delleside.org/files/nogelmini.pdf" title="pdf NO GELMINI">un esempio del foglio A4 da stampare</a>


p. Facciamo sentire a tutti la nostra opinione, in questo modo non si dovrà per forza urlare, non si dovrà per forza manifestare in piazza: è un gesto semplicissimo, che richiederà pochi minuti. Se lo facciamo insieme, tuttavia, mostreremo cosa pensa realmente la maggioranza silenziosa.


p. <small>PS: Ovviamente, le opinioni sono tante, quindi invito anche i sostenitori della Gelmini a fare altrettanto per esprimere la loro, siamo una democrazia fino a prova contraria.</small>