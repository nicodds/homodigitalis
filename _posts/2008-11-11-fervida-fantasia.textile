--- 
layout: post
title: Fervida fantasia
tags: 
- clochard
- registro
- fascismo

---
p. Generalmente, in questo periodo mi sveglio un po' "storto", perché ci sono tante cose che non mi piacciono. Leggo i giornali (rigorosamente online, ho smesso di comprarli), leggo blog e mi informo, venendo a conoscenza di cose che provocano il mio disprezzo o il mio schifo.


p. Questa mattina, ad esempio, tra i feed rss che seguo ho visto un nuovo articolo su "Italia dall'estero":http://italiadallestero.info che parla di un progetto della Lega Nord: "La Lega Nord vuole un registro dei senzatetto":http://italiadallestero.info/archives/1832. "Bene, - mi sono detto - aggiungiamo altro schifo allo schifo".


p. Dopo qualche ora, controllando sempre i miei feed, leggo un'altra notizia: "Gli danno fuoco mentre dorme in stradain fin di vita clochard di Rimini":http://www.repubblica.it/2008/11/sezioni/cronaca/rimini-senza-casa/rimini-senza-casa/rimini-senza-casa.html.


p. Ecco, uno pensa male quando legge di queste cose, pensa in negativo. Chissà a cosa servirà questo registro... forse per sapere subito con chi andare a prendersela in caso di bisogno? Forse per trovare subito qualcuno da bruciare all'occorrenza?


p. Provo schifo.


p. Sono d'accordo con la tolleranza zero contro chi sbaglia (a partire dai colletti bianchi), ma prima di tutto sono d'accordo con il rispetto per l'essere umano, a prescindere dalla sue condizioni sociali.


p. Giorni fa, il bibliofilissimo Marcello Dell'Utri diceva che <a href="http://www.repubblica.it/2008/11/sezioni/politica/dell-utri-parla/dell-utri-parla/dell-utri-parla.html">l'Antifascismo è un concetto obsoleto</a>; aveva ragione, stando a quanto accade in Italia ad esser quanto mai attuale è "la legge del più forte", ovvero il fascismo.