--- 
layout: post
title: Armonizzazioni buone e cattive
tags: 
- sky
- europa7
- rete4

---
p. Oggi abbiamo appreso che "l'iva sulla televisione satellitare andava _armonizzata_":http://www.repubblica.it/2008/12/sezioni/economia/crisi-4/parla-ue/parla-ue.html.


p. E' stupendo vedere i nostri politici impegnati nel rispettare le direttive di Bruxelles; in genere non lo fanno (vedi la recente diatriba sulle emissioni inquinanti) e per questo veniamo giustamente visti male nel resto del continente.


p. Non posso che essere contento, dunque, per questa volontà di _armonizzazione_: il nostro governo ha valutato il rischio di una procedura di infrazione ed ha opportunamente deciso l'allineamento alle norme europee. Ovviamente, sono in malafede tutti quelli che fanno notare che questa norma favorisce implicitamente Mediaset: è solo un questione di _armonizzazione_, parbleu!


p. Visto questo rinnovato spirito europeo che pervade la politica del governo italiano, spero che questa volontà continui e che ci si _armonizzi_ sull'ambiente e sulla questione Rete 4 - Europa 7!