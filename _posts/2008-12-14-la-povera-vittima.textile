--- 
layout: post
title: La povera vittima
tags: 
- lastampa
- elezioniabruzzo

---
p. Non sono un accanito lettore de <a href="http://www.lastampa.it" title="La Stampa">La Stampa</a>, per niente; tuttavia ne seguo le notizie e a volte mi lascio tentare dal leggere gli articoli dei suoi giornalisti. Oggi è stato il turno di <a href="http://www.lastampa.it/redazione/cmsSezioni/politica/200812articoli/39123girata.asp" title="Di Pietro, l'anomalia che vince sempre">Di Pietro, l'anomalia che vince sempre</a> di Marcello Sorgi e di <a href="http://www.lastampa.it/redazione/cmsSezioni/politica/200812articoli/39124girata.asp" title="La campagna elettorale finisce a insulti">La campagna elettorale finisce a insulti</a> di Maria Grazia Bruzzone.


p. A parte l'antidipietrismo di fondo che pervade ed accomuna i due articoli, mi ha colpito soprattutto il secondo, in cui Berlusconi viene dipinto come la povera vittima degli insulti di ogni partito di opposizione. Forse sono io che apprendo le cose in maniera un po' ritardata, ma ero rimasto a quando Berlusconi diceva di aver tutta la stampa contro!


p. &Egrave; pittoresco vedere gli equilibrismi semantici con cui la Bruzzone identifica come "leggere" le parole del premier, dando invece a quelle degli altri leader la qualifica di epiteti, insulti, crocifissioni e via dicendo.


p. Poverino il berlusca, dopo aver letto queste parole mi fa un po' pena. &Egrave; una povera vittima, è evidente: sono io che non lo comprendo.