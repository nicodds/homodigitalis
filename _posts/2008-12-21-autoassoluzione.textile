--- 
layout: post
title: Autoassoluzione
tags: 
- tangentopoli
- prescrizione

---
p. "Bertrand de Jouvenel":http://en.wikipedia.org/wiki/Bertrand_de_Jouvenel ci aveva avvissati: &laquo;_Chi possiede il diritto di cambiare indefinitamente le regole dell'azione non ha mai bisogno di infrangerle_&raquo;. Negli ultimi tempi, tuttavia, siamo arrivati ad un livello superiore, ad un peggioramento di questo malcostume: il politico infrange le regole e poi trova il modo per non farsi processare. &Egrave; vero, questa prassi &egrave; stata utilizzata in pochi ed eclatanti casi, poiché il politico medio ha numerosi mezzi per salvare il suo "onore".


p. Prendiamo l'esempio di un deputato (o senatore); per intercettarlo c'è bisogno dell'autorizzazione della camera di appartenenza, che generalmente la nega. Risultato? Bisogna trovare un altro modo per ottenere le prove del supposto crimine. Cosa si può fare? Bene, il magistrato potrebbe pensare di effettuare una perquisizione in casa del deputato. Niente da fare, anche qui ci vuole l'autorizzazione.


p. Supponiamo che, nonostante tutti questi ostacoli, il magistrato che conduce l'inchiesta ottenga delle prove concrete, a tal punto da chiedere l'arresto di questo deputato. Anche in questo caso, c'è bisogno dell'autorizzazione della camera d'appartenenza, che la nega puntualmente.


p. Supponiamo ancora che, nonostante tutto, il procedimento vada avanti e supponiamo che i fatti riguardino una mazzetta presa per un appalto pubblico. Nella migliore delle ipotesi, la prima udienza del processo sarà dopo 6 mesi e il deputato, trattenuto da inderogabili impegni, non potrà parteciparvi: tutto rimandato. Mettiamo in conto che questa storia si ripeterà per un po' di volte e mettiamo in conto anche che la giustizia italiana è ingolfata da milioni di cause. Tutto ciò porterà il procedimento ad una destinazione: l'*assoluzione per prescrizione* dell'imputato.


p. Squilli di tromba, titoloni di giornali, messaggi a reti unificate: "assolto il politico. Era tutto un teorema dei giudici". Peccato che la prescrizione sancisca, in maniera implicita, la colpevolezza di un imputato: chi è innocente viene "assolto per non aver commesso il fatto". Nella prescrizione, invece, si dice che, visto che è passato un tempo "lungo" da quando è stato commesso un reato, lo Stato rinuncia a perseguire il colpevole.


p. Tutto questo sistema è stato architettato dai nostri politici per salvarsi, per autoassolversi: sono necessari solo un po' di pazienza e sufficienti risorse finanziarie per pagarsi un buon avvocato. Il risultato è garantito.


p. Per questo motivo, la nuova tantentopoli partenopea farà una brutta fine e tra qualche hanno vedremo tutti i politici coinvolti lamentarsi della magistratura che ha agito in maniera politica, sostituendosi all'elettore, infrangendo la volontà popolare. 


p. Un vero e proprio "ego _me_ absolvo" della politica intera.