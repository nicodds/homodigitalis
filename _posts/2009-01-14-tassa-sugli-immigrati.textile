--- 
layout: post
title: Tassa sugli immigrati
tags: 
- tasse
- immigrati

---
p. Siccome in Italia le tasse le pagano in pochi, quei geni dei nostri politici hanno pensato di metterne una sugli immigrati: gli stranieri sono più onesti, quindi la pagheranno.


p. A parte gli scherzi, l'idea ha un _je ne sais quoi_ di stupido e riflette l'odierno agire politico: le leggi e le norme servono solo per suggestionare l'elettorato, non per determinare comportamenti sensati.


p. Ragioniamoci un attimo. Stando a quanto si legge, un immigrato dovrebbe pagare un balzello intorno ai 50 euro per rinnovare il proprio permesso di soggiorno. Orbene, nella grande maggioranza dei casi, gli immigrati sono persone relativamente indigenti, quindi per loro sarebbe sicuramente difficile sborsare quella somma.


p. Cosa accadrebbe, quindi, se questa norma venisse approvata? Un numero piuttosto congruo di persone vedrebbe rifiutata la propria domanda di rinnovo, così si trasformerebbero da un giorno all'altro in immigrati irregolari e scatterebbe d'ufficio la procedura di espulsione, che non è una cosa da niente, visto che per essere messa in atto richiede giudici, impiegati, forze di polizia, ecc...


p. Risultato? Per guadagnare 50 euro da un immigrato, se ne spenderebbero migliaia per spedirlo a casa e si correrebbe il rischio di trasformare una persona onesta in disonesta.