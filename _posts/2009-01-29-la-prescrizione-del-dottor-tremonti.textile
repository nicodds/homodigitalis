--- 
layout: post
title: La prescrizione del dottor Tremonti
tags: 
- economia
- crisi
- tremonti
- regole

---
p. A Davos, in Svizzera, è in corso l'annuale incontro del "World Economic Forum":http://en.wikipedia.org/wiki/World_Economic_Forum, dove manager, politici ed intellettuali discutono delle più importanti questioni che investono il mondo.


p. E' presente anche il nostro ministro dell'economia, Giulio Tremonti, che nel suo intervento ha esposto la sua ricetta per risolvere la crisi. Secondo il nostro politico, "servirebbero più regole":http://www.repubblica.it/2008/12/sezioni/economia/crisi-9/tremonti-davos/tremonti-davos.html.


p. E' sconfortante constatare come il ministro dell'economia italiano dimostri di non aver capito il nocciolo della crisi che ci investe. Non sono mancate le regole, *è mancato il rispetto di quelle che già ci sono*.


p. E' un po' come se una persona con una qualche malattia non prendesse le medicine che il medico gli prescrive. Alla visita successiva, il medico constaterebbe che il paziente non è migliorato, quindi scriverebbe una nuova prescrizione con un nuovo medicinale, diverso dal precedente. Viste le premesse, anche in questo caso il paziente deciderebbe di non seguire l'indicazione del medico. 


p. La morale, dunque, è che il medico può scrivere tutte le prescrizioni che gli vengono in mente, può provare i più nuovi e tecnologici medicinali disponibili, ma se il paziente non li prende non ci può essere speranza di miglioramento. Allo stesso modo, la nostra economia ha bisogno di *rispetto delle regole*, di organismi che verifichino costantemente la conformità con le regole e non scendano a patti con chi dovrebbero controllare.


p. Nel mondo è successo proprio il contrario: le regole c'erano, ma i controllori hanno vigilato poco e male.