--- 
layout: post
title: Piccoli campioni di disinformazione crescono
tags: 
- genchi
- tg1
- disinformazione

---
!http://homodigitalis.delleside.org/files/tg1-spy.png!:http://www.tg1.rai.it/dl/tg1/tg1_PopupVideo.html?t=ed.%2020.00%2019.03%20lancio%2015&v=http%3A%2F%2Flink.rai.it%2Fx%2Fvod%2Fnews%2F09mar%2Fasx%2F20090319202956mpo40jftg1_ed__20_00_19_03_lancio__17_sms_spia-rainet.asx

p. Quando viene indagato un politico, ascoltiamo a reti unificate svariati sofismi sulla presunzione d'innocenza: una persona è innocente fino a quando il sistema giudiziario non dimostra il contrario, facendo il suo regolare corso.

p. Fin qui, ovviamente, nulla da eccepire, visto che è un principio sacrosanto. Ovviamente, è altrettanto giusto che ognuno si faccia un'idea, mettendo sempre in conto di potersi sbagliare. La cosa che mi sconvolge, invece, è l'uso subdolo dell'informazione per processare e condannare mediaticamente le persone.

p. Prendiamo, per esempio, il caso Genchi, il famoso consulente che ha lavorato per diverse procure italiane. Questa persona, da giorni, è presentata costantemente sotto una luce negativa, senza che alcun processo sia stato tenuto, senza alcun pronunciamento di un tribunale. Numerose dichiarazioni di politici lo riguardano e lo dipingono come un pericolo per la Repubblica Italiana.

p. Se ne parla così tanto e male, che, con dolo o meno, viene preso a esempio di "spione" (che poi, a bene vedere, non era questo il suo lavoro). Nel TG1 di oggi, in "un servizio sui software spia per i cellulari":http://www.tg1.rai.it/dl/tg1/tg1_PopupVideo.html?t=ed.%2020.00%2019.03%20lancio%2015&v=http%3A%2F%2Flink.rai.it%2Fx%2Fvod%2Fnews%2F09mar%2Fasx%2F20090319202956mpo40jftg1_ed__20_00_19_03_lancio__17_sms_spia-rainet.asx, Genchi veniva additato, appunto, come turpe esempio di persona che spia gli altri; dopo una breve intervista ad un esperto del settore, la giornalista inizia il suo commento con la frase "*_piccoli apprendisti Genchi crescono_*". Sarei curioso di chiedere alla giornalista e ad eminenti politici se anche per Genchi valga la presunzione di innocenza!

p. A voler pensare male, uno può anche riflettere sul perché di quella frase. Il caso Genchi, di sicuro, è agli onori della cronaca in questi giorni, ma dubito che sia penetrato così tanto nella cultura degli italiani da essere preso a modello di riferimento per rappresentare una categoria di persone. In questo mondo di famosi, il consulente è semplicemente una meteora della quale si parla oggi, si parlerà ancora per qualche settimana, ma poi tutti se ne dimenticheranno.

p. Che significato ha, dunque, quel "_piccoli apprendisti Genchi crescono_"? Sempre a voler pensare male, uno potrebbe anche credere che sia stata piazzata lì ad hoc, magari per depositare nelle menti dei telespettatori l'associazione Genchi-spione, Genchi-(azione turpe). Sentila oggi, sentila domani e alla fine quest'associazione diventerà automatica e sarà scritta indelebilmente nella mente di chi l'ha ascoltata.

p. A voler pensare male.
