--- 
layout: post
title: Lui auspica
tags: 
- crisi
- disoccupati

---
!http://homodigitalis.delleside.org/files/berlusconi.jpg!

p. "&laquo;Io ho detto che deve lavorare dipiù chi ha la possibilità di farlo. Auspico che chi è stato licenziato si trovi qualcosa fare, io non starei con le mani in mano...&raquo;":http://www.repubblica.it/2009/03/sezioni/economia/crisi-25/licenziati-berlusconi/licenziati-berlusconi.html

p. Fanno riflettere le parole di Berlusconi, fanno riflettere perché mostrano un chiaro segno di maturazione; non come nel 2002, quando "incitò apertamente i cassintegrati":http://www.repubblica.it/online/economia/autocalodieci/berlusconi/berlusconi.html a trovarsi un lavoro in nero, per tirare avanti; almeno ora lascia il beneficio del dubbio, così se qualcuno pensa male non è colpa sua.

p. Al momento (e, visti i tempi, faccio gli scongiuri mentre lo dico), non ho problemi di lavoro, però ho provato a prendere alla lettera le parole del nostro Presidente del Consiglio e vedere in che modo ci si potrebbe dare da fare.

p. Bene, vediamo un po'.

p. Una delle possibilità è appunto il lavoro in nero, ma sappiamo già che il nostro sicuramente non intendeva riferirsi a quello.

p. Ci si potrebbe cercare un altro lavoro, ma anche qui il problema sarebbe serio: se si è stati licenziati è perché stiamo vivendo un momento di contrazione economica, quindi è improbabile che si possa trovare velocemente un nuovo lavoro. Dobbiamo, quindi, scartare anche questa possibilità.

p. Cosa rimane? Potremmo pensare di aprire una nostra attività, un'azienda tutta nostra, magari. Anche qui, tuttavia, dovremmo scontrarci con la dura realtà della crisi; quale banca, infatti, ci accorderebbe un finanziamento?

p. Forse il nostro caro capo del governo dovrebbe fare di più; dovrebbe essere più esplicito e spiegarci cosa ha fatto lui in passato, visto che la storia lo ha consacrato come un imprenditore di successo. Potrebbe spiegarci i trucchi del mestiere, come reperire finanziamenti, ecc ...

p. Potrebbe spiegarci anche dove ha preso "i soldi con cui ha finanziato le sue società nel periodo 1978-1985":http://www.economist.com/world/displaystory.cfm?story_id=587107&CFID=50130720&CFTOKEN=77571465, visto che la cosa è alquanto oscura. Qualche disoccupato, in questo modo, potrebbe prendere spunto, anziché stare con le mani in mano.
