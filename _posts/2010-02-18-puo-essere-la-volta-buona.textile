--- 
layout: post
title: "Pu\xC3\xB2 essere la volta buona"
tags: 
- protezione
- civile
- tangentopoli

---
p. _La giustizia ad orologeria_ questa volta, forse, ha avuto davvero tempismo; forse è la volta buona che qualcosa vada in porto, senza che delle leggi sfornate per l'occasione mandino tutto a farsi benedire.

p. Lo scandalo della protezione civile è stato così forte da creare una pesante breccia nell'opinione pubblica, che ora potrebbe essere ritornata sensibile ai temi della corruzione e della moralità politica.

p. Sembra quasi che la lezione sia "rubate pure, ma non toccate i morti", posizione piuttosto miope, perché la corruzione è *sempre* causa di morte, distruzione e malessere. Ad esempio, chi o cosa vieta di pensare che tutto il disastro che sta accadendo in Sicilia non sia frutto di corruzione? Non è lecito pensare che, magari, una protezione civile _poco accorta_ abbia preferito dirottare i fondi verso attività più _remunerative_ di semplici manutenzioni ordinarie?

p. Comunque sia, il momento di questo scandalo potrebbe essere propizio, codardi come sono, i politici non faranno alcunché per salvare i loro compari: le elezioni regionali sono alle porte ed azioni di questo tipo non farebbero altro che abbassare i consensi. Così, sentendosi abbandonate, le persone coinvolte potrebbero mettersi a parlare e svelare tutti i retroscena e i coinvolgimenti eccellenti, facendo nascere una nuova tangentopoli.

p. Lo spero, ma non ci credo molto, per questa gente tutto ha un prezzo, anche il dolore.
