--- 
layout: post
title: "Regione Salento: perch\xC3\xA9?"
tags: 
- salento
- regione
- territorio
---

!/files/salento.jpg!

p. &Egrave; encomiabile l'impegno che tante persone riescono a convogliare nell'idea della "_Regione Salento_"; è bello vedere gente che si infiamma per un ideale; è impagabile sentire altre persone che amano la mia stessa terra. Tutto ciò è fantastico, ma non condivido l'iniziativa.

p. Un verso (ma non solo uno) di una bellissima canzone di un gruppo salentino inquadra molto bene il problema

<div style="font-style: italic;"> &laquo;... simu salentini de lu mundu cittadini ...&raquo; ("Le radici ca tieni - Sud Sound System":http://www.youtube.com/watch?v=CJvAe-C0eLw)</div>

p. Tradotto, il verso recita "siamo salentini, cittadini del mondo" e quest'affermazione è maledettamente vera; ce la confermano il nostro passato ed il nostro presente di crocevia di popoli. 

p. La posizione geografica della Puglia in generale e del Salento in particolare hanno fatto sì che il nostro territorio sia un'area di confronto tra culture, un territorio in cui l'altro è accolto ed in cui l'ambiente è permeato di un'umanità "calda" che ci contraddistingue in maniera univoca.

p. Se è vero che siamo cittadini del mondo, quindi, che bisogno c'è di una Regione Salento? Bella domanda, visto che ancora una risposta definitiva non sono riuscito a darmela.

p. A leggere in rete ed a sentire i discorsi di altre persone, imotivi ci sono e facendo un rapido conto di quelli che ricordo sono anche tanti.

p. Molti dicono che le ragioni di questo moto popolare siano da ricercarsi nella storia del nostro territorio, nella sua cultura, nelle sue tradizioni. Ma, come dicevo prima, la nostra storia è quella di gente che "unisce", perché dovremmo separarci dai nostri cugini baresi e foggiani? Inoltre, non mi sembra che l'essere parte della Regione Puglia ci abbia spinti a perdere la nostra identità, al limite si può affermare che contribuiamo fortemente a dare un'identità alla regione! Né, che l'essere parte della Puglia ci abbia fatto perdere le nostre tradizioni, quelle semmai vanno spegnendosi per via di un modernismo esasperato e male interpretato di cui soffre l'Italia intera.

p. C'è chi, invece, vuole in questo modo spezzare il centralismo barese, che spesso ignora i problemi del nostro territorio; una Regione Salento, invece, darebbe loro soluzione. L'aritmetica elementare, tuttavia, ci dice che dati 2 numeri distinti, possiamo sempre trovarne uno compreso tra questi e poi ancora un'altro compreso tra questo ed il primo, e via, proseguendo all'infinito. Così, visto che questa è una motivazione di "prossimità" è lecito aspettarsi che fra qualche anno gli abitanti del sud Salento (diciamo da Maglie in giù) decidano di portare avanti l'idea della Regione "Sud Salento"; dopo qualche anno ancora sarà la volta degli abitanti del sud sud Salento. La questione, dunque, non è nella prossimità dei problemi all'organo che deve deciderne, ma nell'informazione che deve giungere a tale organo e qui è la rappresentanza politica locale che deve intervenire. Se queste persone non riescono a farsi ascoltare, probabilmente è giunto il momento di tentare con volti nuovi e con argomenti nuovi.

p. Altri dicono invece che questo darebbe slancio all'economia, adducendo come motivazione il fatto che la globalizzazione richieda forti "località". L'idea di fondo è senz'altro corretta, ma una nuova Regione è l'unico metodo (o il più semplice) per metterla in atto? Si pensi al terremoto che ha rappresentato Internet nel settore del turismo: prima uno svedese che voleva venire invacanza nel Salento (ammesso che sapesse di cosa si trattasse) era costretto ad andare in un'agenzia viaggi che faceva da mediatore per tutto, c'era bisogno di pacchetti viaggio realizzati appositamente, c'era bisogno di promozione presso i tour operator. Ora la Rete ha cambiato radicalmente le carte in tavola; lo stesso svedese può digitare Salento su Google e trovare tutte le informazioni di cui ha bisogno, può leggere le esperienze di altri utenti e scegliere il posto che più gli sembra bello, e tutto stando in casa propria. Serve una regione per tutto questo? A me sembra sia più importante dare a chiunque voglia "globalizzare" la sua attività le possibilità e gli strumenti per farlo e qui sono nuovamente i politici locali a dover capire i bisogni del proprio territorio e lottare per vederli soddisfatti.

p. Un'altra idea è quella che la Regione Salento, potendo contare sulle esperienze delle regioni più vecchie, nascerà sulla base di un modello amministrativo e gestionale più snello e razionale, portando così alla riduzione degli sprechi. Questo, più che un fatto, è un'intenzione (piuttosto opinabile) e credo sia anche figlia del particolare momento storico in cui viviamo; chiunque porti avanti un progetto politico, infatti, dice sempre di voler: combattere gli sprechi; premiare il merito; punire chi sbaglia; ecc...

p. Di Regione Salento, comunque sia, è sacrosanto parlarne, ma soprattutto per spiegare che non sarà una nuova regione a trovare le soluzioni per i problemi del nostro territorio, ma solo una nuova politica che disconosca il primato del "potere" e metta al centro della sua azione il bene comune.
