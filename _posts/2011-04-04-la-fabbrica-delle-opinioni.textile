--- 
layout: post
title: "La fabbrica delle opinioni"
tags: 
- tg1
- informazione
- democrazia
---

p. <a href="http://www.flickr.com/photos/siciliatoday/5570345825/" title="Sbarco Migranti a Lampedusa by SiciliaToday, on Flickr"><img src="http://farm6.static.flickr.com/5262/5570345825_6ef8bcb6eb.jpg" width="500" height="335" alt="Sbarco Migranti a Lampedusa"></a>

p. <i>&laquo;... "Si tratta di giovani esagitati, ubriachi e drogati, ci dicono operatori che li hanno seguiti da vicino":http://www.tg1.rai.it/dl/tg1/2010/edizioni/ContentSet-9b6e0cba-4bef-4aef-8cf0-9f7f665b7dfb-tg1.html ... &raquo;</i>. Questa è una delle frasi pronunciate da Mariasilvia Santilli, giornalista del TG1, in un servizio (disponibile al link indicato, a partire dal minuto 4:45 circa) andato in onda il 3 Aprile nell'edizione delle 20:00.

p. Vediamo di ricapitolare quanto accaduto. La giornalista narra nel suo servizio i disordini provocati il medesimo giorno da un gruppo di minori ospitati presso la casa della Fraternità della parrocchia di Lampedusa. Ragazzi abbandonati a loro stessi, abili nell'uso della violenza (come documentato da "Il Fatto Quotidiano":http://www.ilfattoquotidiano.it/2011/04/03/a-lampedusa-scoppia-la-rivolta-dei-minori-che-gia-hanno-messo-a-ferro-e-fuoco-tunisi/101910/), ma da qui a definirli &quot;esagitati, ubriachi e drogati&quot; il passo è piuttosto lungo. 

p. Primo, perché stiamo parlando di persone tenute da diversi giorni in un limbo giuridico, privati di diritti ed in condizioni di precaria umanità e pertanto esposti ad una esasperazione (e disperazione) foriera di gesti scellerati, proprio come quello che hanno compiuto.

p. Secondo, perché non è plausibile che dei ragazzi senza un soldo riescano a procurarsi alcool e/o droghe in un ambiente chiuso e controllato come quello di Lampedusa (un'isola).

p. Cosa sono, quindi, quei tre aggettivi (&quot;esagitati, ubriachi e drogati&quot;)? Un errore giornalistico, uno scivolone dettato dagli animi accaldati del momento, probabilmente. Ma non solo. Quelle parole, forse, non volevano <i>descrivere la realt&agrave;</i>, ma <i>crearla</i>.

p. Il governo italiano si trova in evidente difficolt&agrave; a fronteggiare il problema dei flussi migratori dalle regioni africane, perde consensi e la gente comincia a chiedersi se il modo in cui sta agendo sia giusto o meno; ha bisogno, quindi, che l'opinione pubblica guardi ai migranti come ad un pericolo, per poter avere la delega a risolvere questa emergenza umanitaria con metodi spiccioli, magari all'insegna del <i>"fora di ball":http://www.repubblica.it/politica/2011/03/29/news/bossi_immigrati_fora_da_i_ball-14227475/index.html?ref=search</i>.

p. Gli aggettivi &quot;esagitati, ubriachi e drogati&quot; diventano cos&igrave; lo strumento con cui marchiare negativamente migliaia di persone, spingendo l'opinione pubblica a farsi un'idea distorta della questione. La realtà che il TG1 non ha descritto, infatti, è ben diversa e la si può conoscere in tutta la sua crudezza non appena si esce dai confini controllati di Lampedusa e si arriva a Manduria, dove diventa più esplicita e ci viene presentata in tutta la sua ambiguità dal servizio di <i>"Tele Rama":http://www.telerama.it</i>.

<object width="480" height="390"><param name="movie" value="http://www.youtube.com/v/RMxzN-WB_0E?fs=1&amp;hl=en_US&amp;rel=0"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/RMxzN-WB_0E?fs=1&amp;hl=en_US&amp;rel=0" type="application/x-shockwave-flash" allowscriptaccess="always" allowfullscreen="true" width="480" height="390"></embed></object>

p. Una realtà incrinata dal pericolo della giustizia privata, sotto l'occhio consenziente delle istituzioni.
