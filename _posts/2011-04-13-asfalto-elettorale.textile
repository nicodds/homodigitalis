---
layout: post
title: Asfalto elettorale
tags:
- salento
- lecce
- cavallino
- elezioni
description: "Girando per Lecce in bici, non posso non apprezzare il riasfaltamento e la sistemazione delle strade: ogni centimetro del mio corpo apprezza queste civilissime pratiche e ringrazia sentitamente"
---
p. <a href="http://www.flickr.com/photos/rufux/3907662780/" title="Asfalto by Rufux , on Flickr"><img src="http://farm4.static.flickr.com/3155/3907662780_be48fd2b30.jpg" width="334" height="500" alt="Asfalto"></a>

p. Girando per Lecce in bici, non posso non apprezzare il riasfaltamento e la sistemazione delle strade: ogni centimetro del mio corpo apprezza queste civilissime pratiche e ringrazia sentitamente.

p. Per natura sono sospettoso e così, vedendo che questa civilissima sorte &egrave; toccata a molte delle strade che percorro, mi sono chiesto il perch&eacute; e per la risposta c'&egrave; voluto davvero poco. Quelle strade fanno parte del comune di Cavallino (in provincia di Lecce; ad esser pignoli si tratta della frazione Castromediano), che nel Maggio prossimo sar&agrave; interessato dalle elezioni per il rinnovo del consiglio comunale.

p. Nel rispetto della pi&ugrave; classica delle tradizioni pre-elettorali, gli amministratori di Cavallino hanno pensato bene di far asfaltare le strade del proprio comune per dare un segnale di _buon governo_ ai propri elettori. Strategia discutibile, ma comune a molte amministrazioni comunali. Ovviamente, si dirà che questi interventi erano gi&agrave; previsti da tempo, ma, mi si corregga se sbaglio, anche le elezioni amministrative erano previste da tempo! 

p. Alla fine, comunque sia ognuno trae le sue conclusioni e per farlo occorre informarsi un minimo. Informiamoci, dunque.

p. Facendolo, ad esempio, si scopre che Cavallino non ha un asilo nido comunale. Poco male, si pu&ograve; pensare, questa potrebbe essere una scelta fatta per favorire il libero mercato e far nascere asili nido privati. Questo discorso non fa una piega, salvo per il fatto che queste iniziative richiedono il pagamento di una retta, a volte consistente, che non tutti i cittadini possono permettersi. Ne consegue, quindi, che a Cavallino occorre nascer facoltosi o dotati di nonni disponibili, altrimenti si rischia grosso.

p. Continuando con l'informazione, si trova anche che la tassa per i rifiuti solidi urbani corrisposta dalle famiglie è una delle più alte della provincia di Lecce e la cosa, francamente, suona piuttosto stonata, visto che Cavallino ospita una discarica e pertanto riceve un adeguato ristoro dall'azienda che la gestisce.

p. Altro tasto dolente &egrave; il progetto di una centrale a biomasse nel territorio comunale, approvato all'unanimit&agrave; dal consiglio comunale, sulla cui sorte al momento non c'&egrave; alcuna certenza, ma solo un elettorale silenzio.

p. Alla luce di tutte queste considerazioni, pertanto, quell'asfalto ha un significato molto chiaro, più che servire a migliorare la viabilit&agrave;, sembra un manto nero con cui coprire problemi spinosi che l'attuale amministrazione ha trascurato o non ha voluto affrontare, un tappeto sotto cui nascondere della polvere che non si vuole tirar via. Un asfalto che sembra voler creare un ponte tra le scorse elezioni amministrative e la nuova campagna elettorale, quasi a depurare le memorie degli elettori.

p. Sar&agrave; interessante vedere come i cittadini di Cavallino reagiranno a questa asfaltatura, rimarranno imbrigliati all'interno del magma bituminoso o riusciranno con coraggio a tirarsene fuori?

