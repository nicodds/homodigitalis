---
layout: post
title: Alleanze impresentabili
description: "il malcostume delle alleanze impresentabili stipulate in occasione di elezioni comunali palesa inequivocabilmente il reale interesse della nostra classe politica: il potere"
date: 2011-04-26 00:06:19
tags:
- voto
- potere
- pdl
- idv
- ugento
- salento
- lecce
---

<a href="http://www.flickr.com/photos/minimarketing/2325168998/" title="Archeologia elettorale by gluca [m]m, on Flickr"><img src="http://farm4.static.flickr.com/3272/2325168998_27848764da.jpg" width="375" height="500" alt="Archeologia elettorale"></a>

p. Da quasi 20 anni la politica italiana ha virato pian piano verso il bipolarismo, trasformando la democrazia in una partita di calcio: un arbitro fischia, si cerca di far gol, si fanno falli e, soprattutto, i tifosi si scontrano agguerriti, attorno a gente a cui la cosa non interessa minimamente.

p. Giusto o sbagliato che sia, pensiamo per un attimo alle squadre che si affrontano, ovvero alle alleanze di partiti che, coalizzandosi, scelgono di condividere un programma, o pi&ugrave; spesso degli interessi.

p. La lotta fra le due compagini &egrave; alle volte durissima, le distanze tra le diverse posizioni sembrano incolmabili, ma basta una semplice elezione comunale per mettere tutti d'accordo ed assistere a spettacoli di dubbio gusto, tipo ad alleanze tra PDL ed IDV, come accade ad Ugento, in provincia di Lecce.

p. Certo, la dimensione locale della situazione porta a dinamiche differenti rispetto al caso nazionale, _nell'interesse dei cittadini_ i partiti di un comune potrebbero condividere idee in maniera molto pi&ugrave; semplice e trovare punti di incontro altres&igrave; sconosciuti.

p. Nell'ottica della partita di calcio, questo comportamento assomiglia tanto a quello di una partita truccata, in cui le squadre vincono sempre e si sa già che a perderci sarà solo il pubblico, che ha pagato il biglietto per uno spettacolo indecorso.

p. In fin dei conti, il malcostume delle alleanze impresentabili stipulate in occasione delle elezioni comunali palesa inequivocabilmente ed ancora una volta il reale interesse della nostra classe politica: il potere.
