---
layout: post
title: Dopo di lui il diluvio
date: 2011-04-27 00:04:26
description: "La campagna elettorale di Cavallino entra nel vivo e l'On. Gorgoni fa sfoggio di una, a dir poco, alta concezione di sè"
tags:
- cavallino
- elezioni
- salento
---
<a href="http://www.flickr.com/photos/paolomargari/3311344539/" title="l'aia / panorama nel salento, italy - hdr by Paolo Margari, on Flickr"><img src="http://farm4.static.flickr.com/3318/3311344539_0e6dcd7f0e.jpg" width="500" height="333" alt="l'aia / panorama nel salento, italy - hdr"></a>

p. Tornato a casa dal lavoro ho notato nella buca delle lettere un volantino elettorale riguardante il comune di Cavallino. Il primo pensiero, prima ancora di capire la lista cui facesse riferimento, è andato al distributore, che ha pianificato così male le strade da battere, da non rendersi conto che quella in cui abito fa parte del comune di Lecce: un sacco di volantini andati a vuoto, un sacco di carta sprecata.

p. Aprendo il pieghevole sono rimasto stupito, poiché ho visto che chi mi scriveva era addirittura l'On. Gaetano Gorgoni. Incuriosito da tanta sacralità, ho deciso di spendere qualche minuto per leggere la missiva e tra i vari periodi che esprimevano concetti del tipo "votami perché sono bravo" o "votami perché faccio arrivare tanti soldi al comune", due in particolare mi hanno lasciato a bocca veramente aperta e li riporto per intero (grassetti, corsivi e sottolineature comprese):

p{padding-left: 20px;}. *L'alternativa alla "Lista GORGONI" sarebbe l'ingovernabilità, la conflittualità, il caos, la dissoluzione di tutto ciò che di positivo in questi anni è stato fatto, perché non si avrebbe neanche la capacità di gestire e manutenere quanto da noi realizzato*.

p{padding-left: 20px;}. Non voglio eccedere ricordando la massima "*dopo di me il diluvio*", ma certamente, _+se non un vero e proprio diluvio+_, *un grosso temporale politico si abbatterebbe su Cavallino*.

p. Ecco, un tantino esagerato? Un po' di quel sano senso della misura, no? Nel complesso, l'impressione che ho avuto è quella di un _feudatario_ in delirio di onnipotenza.

p. Direi che per il popolo di Cavallino sia giunto il momento di armarsi di ombrelli, stivaloni di gomma e cerate per affrontare il diluvio. Comunque vada, _non può piovere per sempre_.

