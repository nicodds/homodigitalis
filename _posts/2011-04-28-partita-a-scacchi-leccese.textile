---
layout: post
title: "Partita a scacchi leccese"
date: 2011-04-28 15:28:00
description: "Riflessioni sulla scelta, fatta da Carlo Salvemini, di non entrare nel consiglio comunale di Lecce"
tags:
- lecce
- salvemini
---

<a href="http://www.flickr.com/photos/paride81/5599919931/" title="Carlo Salvemini by paride de carlo, on Flickr"><img src="http://farm6.static.flickr.com/5025/5599919931_c75c120b96.jpg" width="333" height="500" alt="Carlo Salvemini"></a>

p. In un' epoca di deretani saldamente coesi alle poltrone disponibili, "la scelta di Carlo Salvemini":http://www.lecce20dodici.it/blog/perche-non-entro-in-consiglio-comunale/ ha fatto veramente scalpore, tanto da distogliere dall'operosità pre-elettorale la politica leccese, visto che gli esponenti del PD sono tornati ad occuparsi delle questioni del capoluogo.

p. I primi ad intervenire sono stati Rotundo e Marra, che in sostanza, pur non condividendola e ritenendola un errore politico, rispettano la scelta di Salvemini. Unanimemente accodate anche le altre voci del partito. 

p. Ma si tratta veramente di un errore?

p. Apprezzo il gesto di Carlo Salvemini e mi piace dal punto di vista _etico_, visto che ha dimostrato di dare peso a promesse e parole date; ma lo apprezzo anche dal punto di vista strettamente (e cinicamente) _politico_. Altro che errore! 

p. Per come la vedo, Salvemini è il rappresentante di uno spaccato di società civile leccese che sta cercando di lottare "da sola" (si legga: senza alcun partito che ufficialmente la sostenga) la sua battaglia per le prossime elezioni comunali del 2012.

p. Penso anche che il buon Carlo Salvemini, avendone tutte le qualità, aspiri ad essere il candidato sindaco del centro sinistra ed il problema è proprio in questa aspirazione.

p. Tralasciando le dichiarazioni di circostanza, immagino che la "presenza" di Salvemini non sia per nulla gradita al PD locale. In quanto partito, gradirebbe sicuramente una persona "di partito" per questo ruolo.

p. La "politicità" del gesto di Salvemini è rappresentata dal fatto che con la sua scelta ha segnato una linea netta tra sè ed il PD, mettendolo in un certo modo con le spalle al muro, poiché il partito sarà inevitabilmente costretto a rifare i conti per le elezioni del prossimo anno: da una parte le logiche di partito, dall'altra Carlo Salvemini con la società civile e magari anche qualche partito meno rappresentato, che il PD non considera.

p. La questione, ora, è al livello di una partita a scacchi e si aspetta la mossa del PD leccese. Per il futuro mi aspetto grandi dimostrazioni pubbliche di stima nei confronti di Carlo Salvemini, ma nel concreto anche tanti bastoni tra le ruote al suo progetto politico.

p. Da qui ad un anno, ne vedremo sicuramente delle belle.
