---
title: "Contorni e minestre riscaldate"
layout: post
description: "Le prossime elezioni, anche se riguardano un contesto prettamente locale, ripropongono delle consuetudini nazionali e propongono interrogativi per il futuro del governo, anche da parte di alleati"
tags:
- politica
- lega
- elezioni
---
<a href="http://www.flickr.com/photos/spiritolibero85/2401071702/" title="berlusconi by Alessio85, on Flickr"><img src="http://farm4.static.flickr.com/3128/2401071702_7b52ed7e21.jpg" width="420" height="335" alt="berlusconi"></a>

p. Tra pochi giorni, molti italiani saranno chiamati a rinnovare i consigli comunali (o provinciali) in diverse zone del nostro paese. L'appuntamento ha una valenza prettamente locale, ciò nonostante assistiamo puntualmente a ciò che la politica nazionale ci ha abituato: violenza verbale, scorrettezza e malignità. Una minestra riscaldata che ormai annoia e, personalmente, mi indigna.

p. Il Cavaliere non è per nulla nuovo a questi show, solo pochi anni fa, infatti, si è permesso di definire "coglione chi vota a sinistra":http://www.youtube.com/watch?v=dtdJOajB668 poco prima delle elezioni politiche che lo hanno visto trionfare. Ora è la volta di un nuovo tormetone: la sinistra non si lava e puzza. 

p. Il fatto è che il Cavaliere cerca disperatamente di far cadere il confronto in caciara, perché in questo modo tutti parleranno di lui e così avrà il massimo ritorno pubblicitario, in barba anche alla par condicio. E' un comunicatore esperto, bisogna riconoscerlo; sa come funzionano i media e sfrutta la cosa a suo vantaggio.

p. Questa volta però, non ha fatto i conti con un dettaglio, un contorno: il mal di pancia della Lega.

p. L'alleato di governo sembrerebbe fedele e diversamente non potrebbe essere, visti gli obiettivi sul federalismo e "le voci che circolano sul simbolo del partito dei lumbard":http://www.giornalettismo.com/archives/77766/berlusconi-bossi-albertodagiussano/ ; tuttavia c'è da chiedersi se queste motivazioni saranno sufficienti ad impedire che i leghisti non diano un segnale al Cavaliere proprio nella tornata elettorale delle amministrative.

p. L'occasione è propizia, infatti in questo modo il partito di Bossi potrebbe far capire a Berlusconi di dover rigare dritto col federalismo, quindi mi aspetto un impegno ufficiale della Lega, ma allo stesso tempo un suo sostanziale disempegno per i candidati PDL. In questo modo, i leghisti potrebbero tornare a batter cassa per ottenere quello che vogliono: una secessione mascherata inizialmente da federalismo.

p. La battuta, a questo punto, nasce spontanea: alle amministrative, Berlusconi vedrà i sorci verdi!
