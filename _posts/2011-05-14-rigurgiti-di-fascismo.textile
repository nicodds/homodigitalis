---
layout: post
title: "Rigurgiti di fascismo"
date: 2011-05-14 16:52:25
description: "Lo scandalo di Faccetta Nera fa venire a galla uno degli aspetti più sordidi della società italiana, ovvero il fatto che alla fine ci facciamo andare bene tutto, tutto diventa normalità."
tags:
- italia
- lecce
- fascismo
- 20centesimi
---

<a href="http://www.flickr.com/photos/julia_manzerova/4283431179/" title="El Fascismo by Julia Manzerova, on Flickr"><img src="http://farm5.static.flickr.com/4028/4283431179_556bc13eec.jpg" width="500" height="375" alt="El Fascismo"></a>

p. Dopo solo pochi giorni di vita online, le penne digitali di "20Centesimi":http://www.20centesimi.it hanno fatto un altro dei loro scoop. La storia riguarda il tradizionale saggio di fine anno che i bambini delle elementari di una nota scuola privata cattolica leccese, le "Marcelline", tengono in occasione del termine delle loro fatiche scolastiche.

p. Ebbene, "secondo quanto riportato dai segugi":http://www.20centesimi.it/blog/marcelline-un-inno-fascista-nel-saggio-di-fine-anno di 20Centesimi, tra le canzoni che i bambini canteranno per deliziare il pubblico ci sarà anche "Faccetta Nera", canzone che il regime fascista utilizzò nello sdoganamento dell'esperienza coloniale italiana.

p. A quanto è dato sapere, sembra che il programma dell'evento verta sull'Unità d'Italia e, pertanto, la direzione scolastica aveva pensato a tale canzone per considerare anche il ventennio fascista.

p. Orbene, studiare il ventennio è sicuramente importante; solo conoscendo la nostra storia possiamo avere un quadro completo di chi siamo e di cosa sia giusto e di cosa, invece, sia sbagliato, però forse le suore leccesi hanno travalicato il classico buon senso, prendendo sotto gamba una cosa che è maledettamente importante.

p. Lasciando da parte le implicazioni legali che un gesto simile potrebbe avere (l'apologia del fascismo è tutt'ora un reato), occorre ricordare che il canto era uno degli strumenti che la propaganda fascista utilizzava per diffondere la sua ideologia proprio perché ritenuto innocuo ed in questo modo poteva facilmente insinuarsi nelle menti delle persone più "intellettualmente" indifese, come appunto i bambini.

p. Questo evento fa venire a galla uno degli aspetti più sordidi della società italiana, ovvero il fatto che alla fine ci facciamo andare bene tutto, tutto diventa normalità.

p. Non dico che non ci sia gente che protesta quando c'è da protestare. Il fatto è che questa gente è in genere lontana chilometri e chilometri dalla sensibilità dei cittadini, che assistono immobili a ciò che accade loro davanti, quasi senza esserne minimamente attratti, quasi che tutto sia normale.

p. C'è un momento in cui dobbiamo alzarci dalle poltrone, uscire dalle nostre case e gridare, anche grida metaforiche, per cambiare le cose, altrimenti, se veramente tutto diventa normale, siamo destinati a piombare in un abisso sociale in cui vigerà solo la legge del più forte: un nuovo totalitarismo.

p. Ritornando al questione da cui siamo partiti, bisogna ribadire che "Facetta Nera" non è un canto di gioia, non è un canto educativo. Va bene studiarla, ma utilizzarla come canto in un saggio di fine anno scolastico mi sembra una scelta più che discutibile. 

p. Non resta che pregare affinché le suore si ravvedano. Amen.
