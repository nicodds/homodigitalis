---
layout: post
title: "Grilli elettorali"
date: 2011-05-17 12:53:54
image: http://farm5.static.flickr.com/4032/4279387606_031e33ff51.jpg
description: "Il Movimento 5 Stelle è realmente un danno per la sinista italiana o, piuttosto, può essere uno strumento per misurare la sua distanza dalla gente?"
tags:
- elezioni
- grillo
- m5s
---

<a href="http://www.flickr.com/photos/crisphotos/4279387606/" title="Beppe Grillo a Bologna 16 Gen 2010 by Criss!, on Flickr"><img src="http://farm5.static.flickr.com/4032/4279387606_031e33ff51.jpg" width="500" height="498" alt="Beppe Grillo a Bologna 16 Gen 2010"></a>

p. La tornata elettorale del 15 e 16 Maggio ha sancito la presenza nel panorama politico italiano del "Movimento 5 Stelle":http://www.beppegrillo.it/movimento/. Certo, si tratta di una presenza contenuta, ma pur sempre in grado di spostare equilibri,  di essere palpabile ed in alcuni casi addirittura ingombrante (Si pensi ai casi di Bologna o di Nardò, in provincia di Lecce, in cui il movimento di Grillo si attesta attorno al 10%).

p. Nel complesso, i risultati sono senza dubbio modesti, ma hanno avuto l'effetto di far mugugnare molte persone e non solo a destra. In alcuni blog si "critica apertamente il movimento perché danneggerebbe inutilmente la sinistra":http://20centesimi-ilpastocrudo.blogspot.com/2011/05/il-movimento-dei-grillini-il.html e lo si bolla come prodotto diretto del berlusconismo.

p. Orbene, non condivido molte delle prese di posizione di Grillo, specie nei modi, ma riconosco che il suo movimento abbia lavorato duramente sul campo ed abbia conquistato il suo risultato voto su voto, senza regali da parte di nessuno e senza mezzi scorretti. In un certo senso ha fatto quel lavoro che facevano i partiti di un tempo: accanto alle figure carismatiche, c'era una base che lavorava per il partito intero.

p. Mi sembra ingeneroso anche stabilire un rapporto di causa effetto tra berlusconismo ed il movimento; a me, invece, il Movimento 5 Stelle da l'idea di discendere da una reazione ad una politica che ha perso il contatto con la realtà che la circonda.

p. Criticare il Movimento di Grillo, pertanto, mi sembra ingiusto. Dal mio punto di vista non ha rubato alcun voto, li ha bensì conquistati. Piuttosto, direi che la cosa preoccupante per la sinistra è di non avere argomenti convincenti nei confronti di quelle persone che preferiscono votare i candidati "certificati" da Grillo e questo credo sia un termometro per misurare la capacità di parlare a tutti che ha questa sinistra.

p. In fin dei conti, il problema è molto simile ai tradimenti di coppia: non avvengono perché uno solo dei partner è libertino, ma anche perché l'altro non ha avuto le capacità e le attenzioni per trattenere l'altro a sè.

p. Per questi motivi, lascerei lavorare in pace Grillo ed il suo Movimento e cercherei di fare altrettanto a sinistra. Spesso si vanno a cercare i problemi lontano, lontanissimo, mentre sono molto più vicini a noi di quanto si pensi.
