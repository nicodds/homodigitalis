---
layout: post
title: "Perrone facci sognare"
date: 2011-05-18 21:39:48
image: "http://homodigitalis.delleside.org/files/20centesimi.jpg"
description: "Una gentile richiesta al Sindaco di Lecce, Paolo Perrone, affinché scriva un blog su 20Centesimi, avvicinandosi ancora più ai suoi elettori"
tags:
- lecce
- 20centesimi
- paolo perrone
---

!files/20centesimi.jpg!

p. "Come ben sappiamo":/2011/05/01/scomparire-da-palazzo-carafa.html, da circa una settimana "20Centesimi":http://www.20centesimi.it ha lanciato il suo sito e si è completamente trasformata in una testata online.

p. La trasformazione non è stata indolore, ha avuto i suoi tempi tecnici ed alcuni piccoli dettagli da sistemare, ma tutto è andato per il meglio e, soprattutto, i nostri eroi sono riusciti a convincere una nutrita schiera di leccesi a collaborare con dei blog ufficiali di alta qualità.

p. Nonostante tutti questi successi, tuttavia, ho ancora un po' di amaro in bocca nel leggere il giornale, questo perché _20Centesimi_ non ha ancora soddisfatto una mia richiesta: avere Paolo Perrone, sindaco di Lecce, come blogger.

p. Non li conosco benissimo, ma se li ho capiti almeno un po', quelli di _20Centesimi_ sono ragazzi garbati ed un po' timidi, così tanto da sentire il timore reverenziale della carica, e perciò credo non chiederanno mai al Sindaco di esaudire questa mia richiesta. 

p. Così, sentendo quel brivido avventuroso che si prova nel chiudere un messaggio in una bottiglia per poi lanciarla in mare, eccomi qui, pertanto, a scrivere questo post nella speranza che, come quella bottiglia, anche questi pochi bit arrivino nelle mani dell'interessato.

<div style="font-style: italic">

p. *Caro Sindaco, 
scriverebbe anche lei sui blog di _20Centesimi_?* Le assicuro che la cosa è molto semplice: quando ha un po' di tempo, provi a scrivere qualcosa e poi la invii in redazione, sono convinto che quelli del giornale la libereranno dall'incombenza più fastidiosa, ovvero quella del pubblicare online il suo pezzo.

p. Dal mio punto di vista avrebbe la possibilità di essere ancora più vicino ai suoi elettori, inoltre sarebbe un'ottima scelta per il ritorno d'immagine ed anche una buona occasione di aprirsi maggiormente al pubblico di Internet, sia leccese (che ho scoperto folto ed attivo) che nazionale.

p. Caro Sindaco, dopo aver letto questo messaggio, spero rifletta su questa mia proposta e scelga di accontentarla. Da parte mia, aprirò ogni giorno il sito di _20Centesimi_ nella speranza di vedere un suo post.

p. Dimenticavo, trova tutti i riferimenti per contattare la redazione nella homepage del giornale, dovesse avere problemi nel contattarli, mi propongo come tramite.

p. Buon lavoro!
</div>
