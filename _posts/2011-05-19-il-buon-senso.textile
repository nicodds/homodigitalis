---
layout: post
title: "La relatività del buon senso"
date: 2011-05-19 09:58:23
image: "http://farm5.static.flickr.com/4028/4283431179_556bc13eec.jpg"
description: "Il caso Marcelline torna a far parlare di sè, portando in luce quanto relativo sia il semplice buon senso"
tags:
- italia
- lecce
- fascismo
---

<a href="http://www.flickr.com/photos/julia_manzerova/4283431179/" title="El Fascismo by Julia Manzerova, on Flickr"><img src="http://farm5.static.flickr.com/4028/4283431179_556bc13eec.jpg" width="500" height="375" alt="El Fascismo"></a>

p. Poteva essere una questione rapida, quasi una "storia da ombrellone", di quelle che allietano le nostre estati e ci danno l'occasione per parlare di una cosa "leggera" insieme ad altre persone; ma le "marcelline":http://www.marcellinelecce.it/marcelline/index.html, con la collaborazione di alcuni politici nostrani, sono riuscite a trasformarla in un caso nazionale, in uno scandalo.

p. "Ripercorriamo un po' la storia":/2011/05/14/rigurgiti-di-fascismo.html. "Uno scoop di 20Centesimi":http://www.20centesimi.it/blog/marcelline-un-inno-fascista-nel-saggio-di-fine-anno/ aveva fatto venire alla luce che l'istituto in questione avrebbe fatto cantare ai bambini delle elementari la canzone "Faccetta Nera" in occasione del tradizionale saggio di fine anno scolastico. La scelta, sarebbe stata fatta nell'ottica della celebrazione dei 150 anni dell'Unità d'Italia, ripercorsi con le musiche e le canzoni che hanno caratterizzato la nostra storia. 

p. Sulle prime, l'istituo si era trincerato dietro un _religioso_ silenzio, per poi fare marcia indietro e ritirare il suo proposito cantereccio. Nelle ultime ore, tuttavia, sembrerebbe che la rotta sia cambiata nuovamente e "Faccetta Nera" ci sarà.

p. Sono d'accordo con le Marcelline e con il colleggio dei docenti dell'istituto nel ritenere "Faccetta Nera" una canzone che caratterizzi il ventennio fascista e sono d'accordissimo con loro nel non far calare il silenzio su questi anni scuri della nostra storia, lungi da me ogni proposito di cancellarla, tutti noi dovremmo conoscere quello che il fascismo ha rappresentato per la nostra nazione.

p. Quello che mi chiedo, tuttavia, è se sia proprio necessario far cantare ai bambini quella canzone? C'è proprio il bisogno di far imparare a memoria a bambini ancora "intellettualmente deboli" una canzone che il regime fascista utilizzava per propagandare il colonialismo?

p. Il mio buon senso mi fa ritenere che la cosa si possa evitare, ma, si sa, il buon senso è relativo, ognuno di noi ha il proprio, frutto delle proprie esperienze di vita, fatte sin da bambino, perché a farci sviluppare questa caratteristica sono le cose (materiali e non) che ci sono intorno.

p. E' proprio per questo motivo che eviterei la canzone in questione: far cantare ai bambini quella canzone, significa implicitamente abituarli al fatto che i suoi contenuti siano innocenti, abituarli al fatto che sia una cosa "normale", innocente. E, in merito al fascismo, non credo proprio sia questo il compito di un educatore.

p. Da quello che ho potuto leggere sui giornali, la mia impressione è che l'istituto Marcelline ed il suo collegio dei docenti si siano sentiti toccati nell'orgoglio dal clamore della notizia, abbiano quasi sentita lesa la loro autonomia decisionale e perciò, quasi per un moto di orgoglio professionale, abbiano deciso di continuare imperterriti con il loro programma per il saggio di fine anno. *Ricordino, queste persone, che l'orgoglio accieca, l'orgoglio è l'oppio di chi decide*.

p. Oggi anche "Repubblica.it ha parlato di questa storia":http://www.repubblica.it/cronaca/2011/05/19/news/polemiche_scuola-16459401/, ospitando le dichiarazioni di due importanti politici del luogo: i senatori Adriana Poli Bortone e Giovanni Pellegrino.

p. Secondo la senatrice, «Le suore Marcelline sono solitamente illuminate e molto rigorose, qui non si sta facendo apologia ma storia»; mentre il senatore avrebbe dichiarato «Tutto sta a spiegare ai bambini cosa siano stati il fascismo e la resistenza e, soprattutto che il primo è stato sbagliato e la seconda giusta». 

p. Qui ritorna prepotentemente il discorso sul buon senso. Fugando ogni dubbio circa il rigore e la preparazione delle suore e del corpo docente, il buon senso non potrebbe suggerire alla prima che la storia è una cosa su cui occorre ragionare ed al secondo che i bambini delle elementari, forse, hanno ancora un senso critico poco sviluppato per comprendere la differenza tra bene e male in un contesto così complesso?
